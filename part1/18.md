# تماس تلفنی
#### از قول فِرد

در حین این که مشغول جمع کردن وسایل خود بودیم، با یک تماس تلفنی غیر منتظره مواجه شدیم. تونی بود. تصمیم گرفته بود که تا 2 یا 3 ماه دیگر با شرط و شروطی هزینه‌های شرکت را تامین کند:

«شما باید به آپارتمان من در سان‌فرانسیسکو نقل مکان کنید و من از این به بعد بیشتر در جریانات کاری شما دخالت خواهم داشت.»

قبل از آن، ما هر هفته گزارش فروش خود را برای تونی ارسال می‌کردیم و هر از گاهی او و آلفرد به شرکت سر می‌زدند و می‌دیدند که ما چطور غرق در کار هستیم. این تماس تونی ثابت کرد که او توانسته است پتانسیل زاپوس را ببیند.

تصمیم‌گیری آسانی بود.

از «امرلی ویل» وسایل خود جمع کردیم و به مدت یک سال به آپارتمان تونی رفتیم. تونی سرمایه 4 ماه شرکت را تامین کرد. تصور کنید که نمی‌دانید چهار ماه دیگر چه بلایی سر کسب و کارتان می‌آید. زمانی که کسب و کار ما به آخرین روز عمرش رسیده بود او تصمیم گرفت جلوی سقوط ما را بگیرد، بنابر این ما تصمیم گرفتیم که تمام تلاش‌مان را برای نجات کسب و کارمان بکنیم.