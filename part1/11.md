# ایده اصلی چطور شکل گرفت؟
#### از قول نیک

در نگاه اول، خریدن یک جفت کفش کار سختی به نظر نمی‌رسد. اما گاهی پیش می‌آید فروشگاه‌ها و مراکز خرید را پشت سر هم طی کنید و یک جفت کفش مناسب پیدا نکنید، خصوصاً در یک شهر کوچک. تصور کنید که چقدر مشکل است که هیچ جا نتوانید کفشی که می‌خواهید را پیدا کنید.

در آن زمان وب‌سایت‌های فروش آنلاین کوچک و خانوادگی وجود داشتند، اما هیچ یک کمکی به فرآیند خرید کفش نمی‌کردند. بنابراین به ذهنم رسید که چرا یک وب‌سایت مخصوص برای فروش کفش ایجاد نکنیم تا مردم بتوانند کفش مورد علاقه خود را را در سایز مورد نظر خریداری کنند و بعد از چند روز آن را در مقابل درب خانه خود تحویل بگیرند؟ تا این قسمت قضیه هنوز یک ایده خام بود اما می‌شد روی آن بیشتر کار کرد. 

پس از مدتی به این نتیجه رسیدم که راه‌اندازی چنین کار ساده‌ای نیست. صنعت کفش به شدت پراکنده و از هم گسسته و به دور از تکنولوژی است. پس باید به دنبال راهی می‌گشتم که بتوانم یک شبکه ارتباطی بین تمام فروشگاه‌های کفش ایجاد کنم.

برای شروع کار، دامنه‌ای با عنوان Shoesite.com رزرو کردم. برای آماده‌سازی سایت، تنها به یک چیز احتیاج داشتم: کفش!

راهی کفش‌فروشی‌ها شدم و از اجناس داخل فروشگاه عکس گرفتم و عکس‍‌ها را در وب‌سایت قرار دادم. هر زمان که کسی کفشی را از طریق سایت سفارش می‌داد، سفارش او را از فروشگاه می‌خریدم و به آدرسش ارسال می‌کردم.

برای یک تکنولوژیست این روش چیزی در حد عملکرد انسان‌های اولیه بود!

با این حال، روش من جواب داد. مردم شروع به خرید کفش کردند. من کوچک‌ترین ادعایی در خصوص کار در صنعت کفش نداشتم اما چیزهایی از آن می‌دانستم. با این که خودم تا به حال یک جفت کفش ‌هم از طریق پست سفارش نداده بودم. با این حال آمارها حاکی از آن بود که مردم زیادی این کار را می‌کنند. بنابراین به فکر کردن خاتمه دادم. حالا وقت آن بود که ایده‌ام را باور کنم و دست به کار شوم.