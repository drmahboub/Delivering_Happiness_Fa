# اولین حضور کاری من نمایشگاه کفش لاس‌وگاس
#### از قول فرِد

به عنوان یکی از کارمندان زاپوس به نمایشگاه کفش لاس‌وگاس رفتم. نمی‌دانم آن موقع با خودمان چه فکر کرده بودیم که نه پاورپوینیت و نه هیچ‌گونه تبلیغاتی برای ارائه داشتیم. کل دار و ندار ما یک کاغذ و یک ایده بود!

در طی 4 روز نمایشگاه با 80 برند مختلف گفتگو کردیم و تنها 3 برند حاضر شدند که با ما همکاری کنند. هر چند رقم قابل قبولی نبود اما در واقع بیشتر از این هم نمی‌شد انتظار داشت. چرا که ما پیشتاز یک سبک جدید از عرضه مستقیم کالا به مشتری بودیم.

مذاکره با برندها به نوعی یک فرآیند آمورشی بود. زیرا آن‌ها سوالاتی درباره مسائل قانونی کار مطرح کردند. به عنوان مثال: «نقل و انتقال کفش به چه صورت می‌خواهد باشد؟»، «از چه وسیله نقلیه‌ای استفاده خواهید کرد؟»، «چه برنامه‌ای برای اجناس مرجوعی دارید؟»

حداقل فایده این قسمت از ماجرا این بود که متوجه نکاتی شدیم که قبلا مد نظرمان نبودند. برای ناهار به هتل برگشتیم تا در زمینه بعضی از مسائل مورد نیاز نیز با هم صحبت کنیم.

نتیجه مذاکرات این شد که تیری در تاریکی بزنیم. برای شرکت‌های پستی DHL، UPS و فدکس پیام‌هایی ارسال کردیم. بعد از مدتی ناخن جویدن و حدس و گمان، سرانجام یک پاسخ گرفتیم. تنها شرکت UPS بود که جواب پیام‌های ما را داد و بنابراین تکلیف ما در قسمت انتخاب کمپانی پستی روشن شد. آن‌ها از شروع راه به ما اعتماد کردند و تا کنون از بزرگ‌ترین شرکای ما هستند.

وقتی به گذشته فکر می‌کنم درمی‌یابم که بیشتر پیشرفت‌های ما به این صورت بوده است. ما درون ایده‌هایی شیرجه زدیم که دید کاملی از آن‌ها نداشتیم. وقتی به مشکلی بر می‌خوردیم سعی می‌کردیم راهی پیدا کنیم و آن را عملی کنیم. 