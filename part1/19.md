# ردبول
#### از قول تونی

من در هر بخشی از زندگی دوستان مخصوص به خود را داشتم. با بعضی از آن‌ها برای تفریح و خوشگذرانی به بار می‌رفتیم.  با بعضی دیگر به تماشای فیلم مشغول می‌شدم. و از کار کردن با بعضی دیگر لذت می‌بردم.  با بعضی از آن‌ها ارتباط مکاتبه‌ای داشتم و با هم در مورد حرف اضافه آخر جمله بحث می‌کردیم.

 یکی از طولانی ترین روابط دوستانه که توانستم در تمام دوران زندگی حفظش کنم، ارتباطم با ردبول بود. ما به تازگی دهمین سالگرد دوستی خود را جشن گرفتیم. اصل دوستی ما به کلوپ شبانه‌ای در مرکز سان‌فرانسیسکو برمی‌گردد که دوست مشترکی ما را به هم معرفی کرد و آن شب را تا دیروقت مشغول رقص بودیم. با گذشت زمان، فعالیت‌های ما با هم از سن رقص در کلوپ شبانه فراتر رفت و شکل دیگری به خود گرفت. به نظر من یکی از دلایلی که ردبول به یکی از افراد جدایی ناپذیر زندگی من تبدیل شد، انعطاف‌پذیری شخصیتی و توانایی سازگاری‌اش در شرایط مختلف بود.

 می‌توان گفت ردبول یار وفادار من در همه موقعیت‌ها بوده است. از نوشیدن در کافه و تماشای تلویزیون گرفته تا پیاده‌روی و همکاری‌های کاری، در همه این‌ها ربول مرا همراهی کرده است. حتی در حین نوشتن نامه با دوستان مکاتبه‌ای‌ام هم جرعه جرعه ردبول می‌نوشیدم و درباره آن می‌نوشتم. آن‌ها با درک این مسئله مشکل داشتند که چه لزومی دارد درباره ارتباطم با ردبول برای آن‌ها بنویسم. 

 پیدا کردن یک جایگزین برای ردبول واقعاً کار سختی بود. کسی که بتواند در تمام بخش‌های زندگی شما را همراهی کند و پشتیبان شما در طول مسیر باشد. اگر قادر به پیدا کردن دوستی هستید که در زمان صبحانه یا شام همراهی‌تان کند

 به نظر من چنین ارتباطی ارزش ادامه دادن دارد.